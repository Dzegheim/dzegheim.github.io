<!DOCTYPE html>
<html lang="it">
<head>
  <meta charset="UTF-8" />
  <meta name="viewport" content="width=device-width, initial-scale=1.0" />
  <title>Privacy e Libertà Digitale</title>
  <style>
    body {
      font-family: Arial, sans-serif;
      text-align: justify;
      padding: 50px;
      background-color: #1e1e1e;
      color: #f2f2f2;
    }
    h1, h2, h3, h4, h5, h6 {
  	color: #f1f1f1;
  	font-weight: bold;
	}
    p {
      font-size: 1.4rem;
    }

    ul, ol {
    font-size: 1.4rem; 
    font-family: inherit;
    color: #f2f2f2; 
  }
    a {
  color: #66ccff;           /* Default link color: soft blue */
  text-decoration: none;
    }
    a:visited {
  color: #9999cc;           /* Muted violet for visited links */
    }
    a:hover {
  color: #99ddff;           /* Lighter blue on hover */
  text-decoration: underline;
    }
    a:active {
  color: #ffcc66;           /* Warm orange-yellow when clicked */
    }
  </style>
</head>
<body>
  <h1>Privacy e Libertà Digitale</h1>
  <h2>Premessa</h2>
  <p>Questo documento non è per nulla esaustivo, e proviene da alcune ricerche indipendenti che ho fatto negli anni cercando di capirci qualcosa in questo mondo un po' particolare. La privacy è un processo, che va perseguito. Quello che mi limiterò a fare qua sarà dare alcune risorse e informazioni basilari, divise per categorie. Per approfondire, sentivevi liberi e libere di contattarmi in privato, e magari nel tempo continuerò ad aggiornare questo documento con quello che scopro.<br>Ci tengo a precisare che purtroppo l'estetica non è il mio forte, e non conosco bene HTML. Proverò a non rendere questa guida troppo noiosa.</p>
  <h2>Privacy e Sicurezza</h2>
  <p>Privacy e sicurezza non sono la stessa cosa. Si intersecano, ma a volte si contraddicono. Cercherò di evidenziare questi dettagli ogni volta che posso.</p>
<h2>"Non ho nulla da nascondere io!" - Il processo della privacy</h2>
  <p>Spesso sentirete questa retorica: "io non ho nulla da nascondere, quindi non ho nulla da temere." Questo tipo di retorica è estremamente pericoloso per tutta una serie di motivi, di cui mi limiterò a elencare i più importanti:</p>
<ul>
  <li>Non è detto che ciò che è permesso oggi sia permesso anche domani, quindi tutelarsi e decidere consapevolmente quali e quante informazioni condividere è fondamentale per potersi tutelare anche in vista di un futuro incerto, in cui si accumulano sempre più dati. Se anche il governo di oggi vi va bene, siete sicuri e sicure vi andrà bene quello di domani? Pensate sarà sempre allineato con i vostri interessi?</li>
  <li>Internet è per sempre, infatti ormai i dati che condividiamo non vengono mai eliminati, ma immagazziati e conservati a oltranza, quindi ciò che facciamo oggi potrebbe tornare a causarci problemi più avanti. Questo si collega al punto precedente, ma voglio enfatizzarlo per chiarire quanto pericoloso possa diventare il fatto che esista un archivio aggiornato in tempo reale di tutto ciò che facciamo e pensiamo.</li>
  <li>Non sappiamo tutto quello che condividiamo, oggi i nostri dispositivi inviano una quantità enorme di dati senza che noi ne veniamo adeguatamente informati e informate, dati che includono (ma non si limitano a): orari a cui facciamo attività; persone con cui parliamo, quando, e quanto spesso; la nostra posizione; tutto ciò che cerchiamo online, incluse informazioni sanitarie e documenti; tutto ciò che scriviamo a ogni modello IA esistente; cosa mangiamo e quando; cosa ascoltiamo e guardiamo. Su questo punto invito a riflettere su quanto ci metterebbe a disagio se qualcuno che conosciamo pretendesse di avere sempre e in tempo reale da noi tutte queste informazioni - se non lo accettiamo da chi ci conosce, perché dovremmo accettarlo da qualche azienda o ente governativo?</li>
  <li>"Se è gratis, il prodotto sei tu." Spesso le aziende offrono prodotti gratuiti con lo scopo di monetizzarci indirettamente, vendendoci pubblicità e soprattutto propaganda. È importante riconoscere che nessuno è immune alla propaganda, e chi pensa di esserlo è disinformato oppure ne è stato già vittima senza nemmeno rendersene conto.</li>
</ul>
<p>Per chi volesse approfondire, un video molto interessante sulla questione è stato realizzato da <a href="https://www.youtube.com/watch?v=Hcqh0ZSza50" target="_blank">Naomi Brockwell</a>, che rimane un'ottima fonte per chiunque volesse approfondire la questione della privacy sia etica che pratica.</p>

<h2>Metodo: Compartimentalizzazione e Decentralizzazione</h2>
<p>La strategia della maggior parte delle aziende di Big Tech, in particolare quelle che sono note come le Big 5 (Google, Apple, Meta, Amazon, Microsoft), è aggregare i propri utenti, centralizzando i tipi di servizi che utilizzano. Pensate a quanti diversi servizi offre Google: dalla mail, alle mappe, alle ricerche, a un pacchetto office, e ora anche un'IA. Con un unico account quindi, Google riesce a seguire ciò che facciamo attraverso ogni dispositivo che abbiamo e ogni aspetto della nostra vita. Come possiamo fare quindi a complicare questo processo?</p>
<p>Bisogna decentralizzare, e separare la nostra attività in modo che queste parti siano più difficili da ricondurre alla stessa persona. I servizi di aggregazione andrebbero evitati come la peste, soprattutto perché queste grandi aziende collaborano spesso con i governi, tanto occidentali, quanto orientali. Chi ricorda <a href="https://www.dirittoconsenso.it/2021/12/21/il-caso-cambridge-analytica/" target="_blank">lo scandalo di Cambridge Analytica</a>, in cui Facebook ha venduto i dati dei propri utenti ad aziende che poi hanno raggruppato questi utenti in modo da poterli influenzare più possibile verso Trump, sa di cosa parlo.</p>
<p>Nel seguito vi darò alcune alternative per smettere di utilizzare i principali servizi di aggregazione, o quantomeno diminuirne l'influenza.</p>

<h2>Software Libero e Open Source</h2>
<p>Gran parte del problema viene dal fatto che utilizziamo sempre software proprietari, ossia il cui codice sorgente è custodito dall'azienda che lo produce anziché essere a disposizione di tutti. Per poter pretendere trasparenza è fondamentale passare a software che invece siano aperti, ossia open source. Ovunque sia possibile, consiglierò software del genere.</p>

<h2>Motori di ricerca</h2>
<p>Google <b>era</b> un ottimo motore di ricerca, ma recentemente sta scendendo di qualità, il che ci dà una scusa per abbandonarlo ancora più facilmente. La maggior parte dei risultati sono sponsorizzati, pubblicità acquistate, oppure riassunti fatti da un'IA dalla qualità discutibile. Ormai quindi Google Search non è più un motore di ricerca, bensì un servizio di pubblicità personalizzate a cui chiediamo cosa dobbiamo farci vendere. Ecco quindi alcune alternative:</p>
</ul>
<li><a href="https://duckduckgo.com/" target="_blank">DuckDuckGo</a>: Forse il motore di ricerca privato più famoso, offre ottimi risultati, consentendo anche di selezionare il paese in cui effettuare la ricerca, per esempio limitandosi all'Italia o agli Stati Uniti, oppure se effettuare la ricerca a livello globale. DDG è quasi interamente open source, e tendenzialmente trasparente per come utilizza dati. Sempre efficace e raccomandato.</li>
<li><a href="https://www.startpage.com/" target="_blank">Startpage</a>: Motore di ricerca privato che aggrega risultati di Bing e Google, fornendo ottima accuratezza ma mettendosi in mezzo tra l'utente e gli altri servizi, proteggendo quindi la privacy. Ha anche un'opzione per aprire i siti web tramite un servizio proxy anonimo, garantendo maggiore anonimità e privacy. Mia personale raccomandazione per la maggior parte dei casi, anche se a volte un po' lento.</li>
<li><a href="https://search.brave.com/" target="_blank">Brave Search</a>: Motore di ricerca privato sviluppato da Brave, di cui parlo più approfonditamente dopo nella sezione Browser. Privato e affidabile.</li>
<li><a href="https://www.ecosia.org/" target="_blank">Ecosia</a>: Motore di ricerca non focalizzato sulla privacy ma sulla questione ambientale. Lo cito per completezza, io tendo a non usarlo, perché alla fine è quasi Bing con una verniciata green.</li>
<li><a href="https://www.qwant.com/" target="_blank">Qwant</a>: Motore di ricerca privato che tende a essere simile a Bing, ma è sicuramente meglio che utilizzarlo direttamente. Non completamente trasparente, ma resta un'opzione.</li>
<ul>
<p>Quando utilizzare i vari motori di ricerca? Quando volete! Cambiateli spesso, soprattutto se cercate cose legate alla politica od opinionistica, guardate che risultati appaiono sui diversi motori di ricerca! Differenziate le vostre fonti ovunque sia possibile.</p>
<p>Come utilizzarli? La stragrande maggioranza dei browser arriva con Google come motore di ricerca di default. Con pochi click aprite le impostazioni del vostro browser, andate alla voce "motore di ricerca" e cambiate il default da Google. Quasi ogni motore di ricerca è meglio di Google (forse eccetto Bing).</p>

<h2>Browser (e account Google)</h2>
<p>La scelta del browser è fondamentale per la privacy, perché alla fine un browser non è un semplice programma, è quasi un piccolo computer che funziona dentro al nostro dispositivo, ed esegue codice per permetterci di accedere al web. Partiamo dal presupposto che Google Chrome, Microsoft Edge, e Safari sono da abbandonare, quantomeno per certi tipi di ricerche. Che tipi di alternative abbiamo?</p>
<p>L'idea principale è non avere un solo browser, ma utilizzarne di più per cose diverse. Io utilizzo almeno 4 browser per cose differenti, uno per tutto ciò che richiede login con account Google e Meta, uno per le mie ricerche quotidiane, uno per ricerche di natura più personale (esempio: questioni mediche, politiche, o di qualsiasi tipo io voglio rimangano private), e uno per il resto. Un browser dovrebbe essere pulito ogni tanto, cancellando soprattutto cronologia e cookie, e mi raccomando non fate mai ricerche di natura personale se avete effettuato in quel browser un login con il vostro account di Google, perché anche se non utilizzate Google, sono lo stesso tracciate e utilzizate per profilarvi. Ecco alcuni browser utili.</p>
<ul>
<li>Chromium: Google Chrome ha una base open source, da cui sono creati vari browser open source che funzionano come Chrome ma sono molto più rispettosi della vostra privacy. Il più famoso è Chromium. Basta scaricarlo e utilizzarlo al posto di Chrome, funziona alla stessa maniera. Disponibile anche per cellulare.</li>
<li>Mozilla Firefox: Browser non chrome-based, ma molto famoso e comodo. Io lo utilizzo per tutto ciò che richiede un account Meta - Google - Twitter, essendo piuttosto resistente a livello di privacy. Disponibile anche per cellulare.</li>
<li>Brave Browser: Il browser che uso di più quotidianamente. Chrome based, ha un ad-blocker integrato, ed è abbastanza trasparente. Disponibile anche per cellulare.</li>
<li>Vanadium: Browser disponibile solo per alcuni dispositivi android, estremamente privato e resistente. Consigliato a chiunque ne abbia accesso. Chrome based.</li>
<li>TOR Browser: Ci sarebbe da aprire un intero capitolo su TOR. Fondamentalmente non è solo un browser, ma il modo più sicuro e privato per navigare in rete. Se dovete fare ricerche sensibili, è sicuramente l'unico modo per farle con la dovuta sicurezza. TOR rimbalza le vostre ricerche su vari computer nel mondo, anonimizzandole nel processo, ed è estremamente resistente a controllo e censura. È lento e ha alcune funzionalità limitate, per cui è difficile utilizzarlo come browser nella quotidianità (non impossibile). La cosa fenomenale è che perfino i vostri provider di internet e i proprietari delle reti a cui vi collegate non vedono le ricerche effettuate tramite esso.</li>
</ul>
<p>Nota finale: se volete continuare a utilizzare Edge o Chrome, battezzateli come browser su cui vi collegate con i vostri account Google/Meta, e utilizzateci solo e soltanto quei servizi, quantomeno ne ridurrete l'impatto.</p>

<h2>E-Mail</h2>
<p>Forse la cosa più facile da implementare: abbandonate g-mail. G-mail ha innumerevoli buchi, e Google stesso ammette di scansionare le mail che vi passano attraverso per studiare i vostri interessi e le vostre conversazioni. Il fatto che sia utilizzata da istituzioni mediche e finanziarie per discutere materie private delle persone nel 2025 è secondo me inaccettabile. Le alternative sono fondamentalmente due, entrambe comode e gratuite, disponibili sia da browser che come app: <a href="https://proton.me/mail" target="_blank">Protonmail</a> e <a href="https://tuta.com/secure-email" target="_blank">Tuta</a> (prima Tutanota). Sono provider open source e centrati sulla privacy.</p>
<p>Come si fa a migrare la propria mail? Basta che impostiate il vostro account di g-mail per reindirizzare automaticamente ogni mail che vi arriva al vostro nuovo indirizzo, e man mano notificare le persone con cui scambiate mail che il vostro indirizzo è cambiato. Se avete una rubrica basterà scrivere a tutta la rubrica. Man mano che riuscte, cambiate la mail associata ai vostri account con quella nuova, e pian piano vi libererete della dipendenza da g-mail, senza perderne nessun beneficio.</p>

<h2>Messaggistica istantanea</h2>
<p>Parliamoci con chiarezza: non è possibile vivere senza Whatsapp. Però è possibile ridurne l'impatto nelle nostre vite e nella nostra quotidianità. L'alternativa che vedrete proposta più spesso è Telegram: NON USATE TELEGRAM PER LE VOSTRE CONVERSAZIONI PRIVATE. Telegram non è crittografato end-to-end (detto anche e2e, è un sistema crittografico per cui i messaggi vengono criptati all'invio e decriptati all'arrivo), per cui chiunque abbia accesso ai server di Telegram potrebbe leggere le vostre conversazioni. Usate <a href="https://signal.org/download/" target="_blank">Signal</a>. Signal funziona come Whatsapp, è stato creato da una no-profit fondata dai fondatori stessi di Whatsapp, che si sono pentiti di aver venduto a Zuckerberg. Essendo una no profit, la Signal Foundation è finanziata solo dal proprio fondatore e dalle donazioni di coloro che decidono di supportarla, per cui non è legata a corporazioni e a multimiliardari che possono decidere di influenzarne le politiche, anzi si batte da anni a favore di numerose cause per la privacy e la libertà digitale.</p>
<p>La cosa difficile con queste app di messaggistica è che purtroppo tutti usano Whatsapp, ma iniziate pian piano a migrare le conversazioni anche solo con una persona su Signal, provate a chiederlo, e vi sorprenderete della facilità con cui è possibile convincere qualcuno a scrivervi dall'altra parte. Se avete gruppi con le persone della vostra vita, man mano che riuscirete a migrare le conversazioni, sarà facile trasferire anche quelli. Ricordate che i passi più difficli sono i primi, più persone iniziano a usarla, più è facile far cambiare altre persone, è un effetto valanga, ma positivo.</p>

<h2>Sistemi Operativi e Telefonia</h2>
<p>Qui arriviamo a un punto cruciale, ci sarebbe tantissimo da dire, mi limiterò alle cose più importanti: se il vostro sistema operativo non è sicuro, tutti gli step precedenti e successivi che elenco perderanno di parte della loro efficacia. Immaginate una casa in cui le porte e le finestre sono blindate, ma le pareti sono fatte di carta velina. Non importa quanto investiate negli infissi, se la struttura non è solida, sarete sempre vulnerabili. La prima idea fondamentale è rimuovere dalle app permessi che non servono: perché a Facebook interessa sapere quali sono i dispositivi a voi più vicini? Perché la calcolatrice ha bisogno di accesso a internet? Perché un'app della lista della spesa necessita di accesso ai vostri contatti?
Chiedetevi poi se avere veramente bisogno di tutte quelle app, o se invece esistono alternative web. Facebook per esempio è utilizzabile da browser, aprite il vostro browser di fiducia, andate sulla pagina di login, effettuatelo, e poi nelle vostre impostazioni scegliete "aggiungi alla schermata home", in questo modo non sarà l'app di Facebook ad avere accesso al vostro telefono, ma il browser, che media le interazioni che il sito può avere con i vostri dati personali. Ora anche alcuni consigli specifici, divisi per categorie e per facilità di fruizione:</p>
<ul>
<li>Per chi ha telefoni Apple, fate un giro nelle impostazioni e disattivate quante più opzioni di raccolta dati e profilazione possibile. Io non ho iPhone, quindi non so dare consigli in prima persona, ma vi sono numerose guide online, sia da leggere sia su Youtube. <a href="https://www.vice.com/en/article/settings-to-change-on-your-iphone-for-maximum-privacy-and-security/" target="_blank">Qui ne lascio uno come esempio</a>, ma invito a cercarne anche altri. Evitate di usare Siri, e anzi toglietele accesso al microfono.</li>
<li>Per chi ha telefoni Android il suggerimento base è di disabilitare più servizi Google possibili. Disattivate le app come Google Chrome e trovate un altro browser e motore di ricerca, evitate Google Maps e usate alternative open source (Organic Maps e Open Street Map per esempio) o anche proprietarie ma non Google (Waze è comunque di Google). Non serve necessariamente fare tutti questi passi, ma ognuno consente di riprendersi parte della propria libertà. Il passaggio fuori dai servizi Google non è facile, ma si può fare, io ormai vivo da 5 anni senza usarli, e per chi volesse consigli più specifici, sentitevi liberissimi e liberissime di scrivermi per chiarimenti di qualsiasi tipo. Disattivate sempre più opzioni possiibile di raccolta dati e personalizzazione. Evitate di usare Google assistant, e anzi disattivate l'app.</li>
<li>Per chi ha telefoni Android - (Più avanzato, ma fattibile) Cambiate il sistema operativo del vostro telefono. Installate una custom rom non di Google. Funzionano esattamente allo stesso modo, alcune includono anche i servizi stessi di Google, ma con meno privilegi di accesso. Invito a fare ricerca su questo tema ovviamente, e per chi volesse una guida più pratica su questo step è invitato o invitata a scrivermi, perché dilungarsi qua renderebbe questa guida troppo complicata (nonostante questo sia forse il passo più forte e importante della guida, forse in futuro espanderò). Alcuni esempi di sistemi operativi open source e perfettamente adatti alla vita quotidiana: solo per chi ha i Google Pixel il top di gamma è sicuramente <a href="https://grapheneos.org/" target="_blank">GrapheneOS</a>; altre alternative eccellenti e molto utilizzate sempre Android sono <a href="https://calyxos.org/" target="_blank"> CalyxOS</a> e <a href="https://www.lineageos.org/" target="_blank">LineageOS</a>. Ci sarebbe tantissimo da dilungarsi su questo, ma mi è difficile entrare nel tecnico in così poco spazio. Vedrò di trovare più risorse facilmente fruibili.</li>
<li>Su PC Windows, disattivate ogni opzione di raccolta dati e di personalizzazione nelle impostazioni, disinstallate Edge, disattivate Cortana.</li>
</ul>

<h2>Cloud</h2>
<p>In generale evitare di utilizzare Google Drive e OneDrive se quello che caricate non è crittografato e protetto da password. Ogni PDF che ci caricate in chiaro è leggibile, inclusi documenti, referti medici, e file personali. Se volete un'opzione Cloud facile io consiglio di creare una chat personale su Telegram con sé stessi e caricarci i documenti sopra dovo averli compressi e protetti tramite password su 7zip. Vi dà spazio di archiviazione praticamente infinito, ed è fruibile su più dispositivi contemporaneamente. Anche qua, se serve una guida passo-passo posso farla.</p>

<h2>Pacchetti Office</h2>
<p>Per qualsiasi documento che abbia natura personale, non utilizzate Microsoft Office o gli strumenti office online di Google. Qualsiasi servizio usiate, verificate nelle privacy policy cosa dicono sul testo scritto, alcune aziende possono utilizzare tutto ciò che scrivete per addestrare modelli AI. Utilizzate OpenOffice o Libreoffice per qualsiasi cosa abbia carattere anche solo vagamente privato.</p>

<h2>Autenticazione a Due Fattori e Password Manager</h2>
<p>Meno legato alla privacy e più alla sicurezza. <b>NON USATE LA STESSA PASSWORD PER TUTTO</b> (neanche varianti simili tra loro), e non create MAI un file di nome "password" che vi passate in chiaro, è il sogno bagnato di qualsiasi hacker o persona che abbia accesso al vostro dispositivo. Attivate l'autenticazione a due fattori su tutto (come app non usate Google Authenticator ma un'alternativa open source, io consiglio AEGIS), e usate un password manager rigorosamente offline. Per PC raccomando KeePassXC, per telefono KeePassDX. I file che producono sono criptati e compatibili, dovrete ricordarvi una sola password, tutte le altre sono salvate in questi archivi sicuri che potete passarvi tra dispositivi, e potete generare le password casualmente in modo che siano sempre sicure. Non è possibile essere veramente privati se si è vulnerabili, questo è il passo più facile e immediato da fare per aumentare enormemente la propria sicurezza informatica.</p>

<h2>VPN</h2>
<p>Io non uso spesso VPN. Quando nne devo usare una, utilizzo quella gratuita fornita da <a href="https://protonvpn.com/" target="_blank">Proton</a>. Per ricerche private usate TOR. Se dovete reperire grandi quantità di materiale online, una VPN potrebbe aiutare, in tal caso a pagamento due raccomandate da esperti di privacy sono <a href="https://mullvad.net/en" target="_blank">Mullvad</a> e <a href="https://www.ivpn.net/en/" target="_blank">IVPN</a>. Per anonimizzare veramente un telefono in navigazione, usate <a href="https://support.torproject.org/glossary/orbot/" target="_blank">ORBOT</a>.</p>
<p>Evitate ASSOLUTAMENTE NordVPN, ExpressVPN, SurhSharkVPN, e qualsiasi VPN per cui abbiate MAI visto una pubblicità su Youtube.</p>

<h2>Youtube e Newpipe</h2>
<p><a href="https://newpipe.net/" target="_blank">Newpipe</a> è un client alternativo per usare Youtube, che permette di iscriversi a canali e vedere i video senza pubblicità e in maniera privata. Non richiede login, ed è molto facile importare la propria lista di iscrizioni, i video possono essere scaricati, e riprodotti in background anche come solo audio. Non esiste motivo per usare l'app di Youtube piuttosto che Newpipe. Per l'installazione scaricare l'apk direttamente dal sito qui linkato.</p>
<p>Altri servizi analoghi sono PipePipe e Grayjay. Se siete in grado di trovarlo, è buono anche Revanced, ma Google ha tentato di silurarlo e ora è meno accessibile. Quest'ultimo rimane meno privato dei tre citati precedentemente.</p>

<h2>App per il Ciclo Mestruale</h2>
<p>Nonostante non ne usi in prima persona, vorrei spingere coloro che invece usano queste app a riflettere su quante informazioni mediche e private si possono dedurre da un'app che traccia il ciclo mestruale. Tramite il ciclo è possibile dedurre parte dello stato di salute, eventuale uso di contraccettivi, stato di gravidanza, eventuali aborti spontanei e non. Nessuno tranne le dirette interessate dovrebbe avere accesso a questo tipo di informazioni. Non so dare consigli diretti di app, ma cercate di utilizzare app che non richiedono accesso alla rete, e che non richiedono informazioni identificative e login. Se chiedono anche solo la vostra e-mail è già troppo. Online in diverse consigliano <a href="https://bloodyhealth.gitlab.io/" target="_blank">Drip</a>, che è open source. Questa dovrebbe essere la minima richiesta che fate a un'app del genere, cercatene una con cui vi trovate a vostro agio, ma che sia open source ed effettivamente privata. My body, my choice passa anche per la libertà di decidere con chi condividere queste informazioni.<p>

<h2>AI</h2>
<p>Accennerò appena in questa sezione visto che non ho molta esperienza a riguardo. Esistono modi per utilizzare i modelli LLM tipo ChatGPT in maniera locale e privata. Fate riferimento ai canali di Naomi Brockwell e TheHatedOne che cito in fondo a questo documento per una guida molto pratica e concreta su come farlo. Non condividete MAI alcun tipo di informazione privata con ChatGPT e qualsiasi altro modello, tutto ciò che scrivete lì dentro è visibile a chi li gestisce, incluse richieste mediche e personali.</p>

<h2>Alexa e Simili</h2>
<p>In maniera molto diretta: non usatene, non compratene. Sono una delle più grandi vulnerabilità e minacce alla privacy in assoluto. Non offro alternative perché non ce ne sono.</p>

<h2>Fonti Utili</h2>
<p>Per chi volesse approfondire, consiglio alcuni canali di youtube gestiti da esperti ed esperte di privacy e attivisti, che discutono questi temi più approfonditamente e offrono guide e commenti riguardo ai temi trattati. Sono canali in inglese, se qualcuno me ne sapesse consigliare di buoni in italiano (non seguo la scena) sarò felice di aggiungerli a questa guida.</p>
<ul>
<li><a href="https://www.youtube.com/@TheHatedOne" target="_blank">TheHatedOne</a>;</li>
<li><a href="https://www.youtube.com/@NaomiBrockwellTV" target="_blank">Naomi Brockwell TV</a>;</li>
<li><a href="https://www.youtube.com/@rejectconvenience" target="_blank">Reject Convenience</a>.</li>
</ul>
</body>
</html>


